# Programmering 2

Innehåll och lärandemål
-Kursinnehåll-
Kursen går igenom dels de programmeringstekniker som används inom funktionella programmeringsspråk, dels hur program kan delas upp i flera exekverande trådar och hur dessa kan koordineras. Exempel på programmeringstekniker är rekursiva definitioner, icke uppdaterbara datastrukturer, högre ordningens funktioner och s.k. “closures”. Koordinering av multipla trådar visas dels genom modifiering av gemensamma datastrukturer dels genom meddelande mellan processer.

Kursen kommer att använda sig av ett programmeringsspråk som huvudspråk men även visa likheter och skillnader med andra funktionella språk.


-Lärandemål-
Efter godkänd kurs skall studenten kunna

1) använda sig av rekursion, mönstermatchning och icke modifierbara datastrukturer vid implementering i ett funktionellt programspråk.
För högre betyg skall studenten dessutom kunna använda funktioner som första ordningens objekt och arbeta med högre ordningens funktioner

2) förklara grunderna för funktionell programmering, dess uppbyggnad och operationella semantik

3) utvärdera funktioner med avseende på tidskomplexitet

4) använda meddelandebaserad flertrådad programmering. 

 
